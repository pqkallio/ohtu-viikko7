# Martin Fowler: Is Design Dead?

## Referaatti

Martin Fowler käsittelee artikkelissaan eXtreme Programmingin sekä ohjelmistosuunnittelun välistä suhdetta. Hänen mukaansa XP:n kritisoijien keskuudessa vallitsee käsitys siitä, että XP hylkää kaiken järjestelmällisen ohjelmistosuunnittelun ja nojaa ainoastaan evolutionistiseen suunnitteluun sekä "code and fix" -mentaliteettiin.

Yksi XP:n perusperiaatteita on YAGNI, joka on akronyymi sanoista "You Aren't Going to Need It". YAGNIn periaatetta tulisikin noudattaa aina, jollei ole jotain painavaa syytä poiketa siitä. Tämän vuoksi ominaisuuksien toteuttamista ennenaikaisesti tai esimerkiksi design patternin käyttöönottoa ennen kuin on varma sen tuottamasta hyödystä ohjelmistolle, tulisi välttää. Löyhällä suunnittelulla pyritään myös pehmentämään "software change curvea". Ohjelmiston tarpeet muuttuvat kehitystyön aikana, joten sitovia suunnitelmia ei kannata alkuvaiheessa tehdä. Tärkeää on myös tämän muuttuvuuden vuoksi pitää koodi koko ajan mahdollisimman yksinkertaisena, luettavana ja laajennettavana. Diagrammeja kirjoittaja kehottaa piirtämään silloin kun kokee sen tarpeelliseksi, mutta niihin ei kuitenkaan kannata käyttää ylettömästi aikaa ja ne tulee pitää yksinkertaisina.

Yksi kirjoittajan esille tuoma ydinasia on ajoituksen tärkeys: asioita ei kannata tehdä ennenaikaisesti siltä varalta että niitä saatetaan tarvita. Asioiden ennenaikaisesti tekeminen syö myös resursseja kaikkein tärkeimmästä tavoitteesta: pyri aina saamaan seuraava julkaistava versio mahdollisimman aikaisin ulos, sillä se tuottaa suurimman arvon asiakkaalle.
